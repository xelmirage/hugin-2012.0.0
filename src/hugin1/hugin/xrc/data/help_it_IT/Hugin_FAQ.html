<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en" dir="ltr">
	<head>
		<meta http-equiv="Content-Type" content="text/html; charset=utf-8" />
				<meta name="keywords" content="Hugin FAQ,Colour profile,Control points,Enblend,Gimp,Heads,Hugin,Hugin Compiling OSX,Hugin Compiling Windows,Leveling a Finished Panorama,Mending parallax errors with the shear tool" />
		
		
		
		
		<title>FAQ di hugin - PanoTools.org Wiki</title>
		
		
		<!--[if lt IE 5.5000]><![endif]-->
		<!--[if IE 5.5000]><![endif]-->
		<!--[if IE 6]><![endif]-->
		<!--[if IE 7]><![endif]-->
		<!--[if lt IE 7]>
		<meta http-equiv="imagetoolbar" content="no" /><![endif]-->
		
		
                
		
		
		
		<!-- Head Scripts -->
		
			</head>
<body  class="mediawiki ns-0 ltr page-Hugin_FAQ">
	<div id="globalWrapper">
		<div id="column-content">
	<div id="content">
		<a name="top" id="top"></a>
				<h1 class="firstHeading">FAQ di hugin</h1>
		<div id="bodyContent">
			
			<div id="contentSub"></div>
												<!-- start content -->
			
<a name="Installation"></a><h2> <span class="mw-headline"> Installazione </span></h2>
<a name="How_can_I_compile_Hugin.app_on_my_OSX_machine.3F"></a><h3> <span class="mw-headline"> Come posso compilare hugin.app sul mio sistema OSX? </span></h3>
<p>Vedere la guida su come compilare hugin su OSX.
</p>
<a name="How_do_I_compile_hugin_on_my_linux_machine.3F"></a><h3> <span class="mw-headline"> Come posso compilare hugin sul mio sistema Linux? </span></h3>
<p>Un'ottima guida per gli utenti di Ubuntu è reperibile a questo indirizzo: Compiling hugin in Ubuntu. È anche presente una guida a qui e altri documenti non
ancora completi che illustrano come compilare hugin e libpano13 (i commenti sono i benvenuti!). Per gli utenti di Ubuntu/debian, Rob Park ha scritto un ottimo
documento sulla compilazione in Ubuntu, ma sembra non essere più disponibile.
</p>
<a name="How_do_I_compile_hugin_on_my_Windows_machine.3F"></a><h3> <span class="mw-headline"> Come posso compilare hugin sul mio sistema Windows? </span></h3>
<p>Consultare la guida su come compilare hugin su Windows.
</p>
<a name="make_install_fails_when_executing_the_update-desktop_script"></a><h3> <span class="mw-headline"> Il comando «make install» fallisce quando esegue lo script 
update-desktop </span></h3>
<p>Se «make install» restituisce il seguente messaggio di errore:
</p>
<pre>*** calling /usr/bin/update-desktop-database
*No directories in update-desktop-database search path could be processed and updated.* 
</pre>
<p>eseguire di nuovo il comando «./configure» con le opzioni «--disable-desktop».
</p>
<a name="Compilation_of_PTWXDlg.cpp_failes"></a><h3> <span class="mw-headline"> La compilazione di PTWXDlg.cpp fallisce </span></h3>
<p>Se viene visualizzato questo messaggio di compilazione (o uno simile):
</p>
<pre> PTWXDlg.cpp: In function 'void registerPTWXDlgFcn()':
 PTWXDlg.cpp:176: error: invalid conversion from 'void (*)(char*,
 char*)' to 'void (*)(char*, ...)'
 PTWXDlg.cpp:176: error: initializing argument 1 of 'void
 PT_setErrorFcn(void (*)(char*, ...))'
 make[3]: *** [PTWXDlg.lo] Error 1
</pre>
<p>è necessario aggiornare libpano alla versione 2.8.4 o successiva e ricompilare. Sfortunatamente lo script «./configure» di hugin 0.6.1 controlla la presenza di 
libpano 2.8.1.
</p>
<a name="hugin_crashes_during_optimisation"></a><h3> <span class="mw-headline"> hugin si blocca o si chiude durante l'ottimizzazione </span></h3>
<p>Se è stato installato hugin in versione 0.6 o successiva utilizzando un pacchetto in formato rpm, assicurarsi di avere anche installato la versione 2.8.3 o successiva 
dei panotools. La versione 0.6 e successive di hugin potrebbero creare dei problemi utilizzando una versione precedente dei panotools.
</p>
<a name="Autopano-SIFT_can_not_be_used_from_inside_hugin_.28LINUX.29"></a><h3> <span class="mw-headline"> Autopano-SIFT non può essere utilizzato all'interno di hugin (LINUX) 
</span></h3>
<p>In alcuni sistemi Linux (per esempio Fedora Core), i programmi mono (Autopano-SIFT è scritto in C#) non sono direttamente eseguibili. Quando si cerca di creare 
automaticamente dei punti di controllo, hugin non è in grado di avviare autopanog.exe.
Aprire la finestra delle preferenze e utilizzare
</p>
<pre> mono `which autopanog.exe`
</pre>
<p>come programma autopano-SIFT.
</p>
<a name="Control_Point_creation"></a><h2> <span class="mw-headline"> Creazione dei punti di controllo </span></h2>
<a name="How_do_I_add_control_points"></a><h3> <span class="mw-headline"> Come posso aggiungere dei punti di controllo? </span></h3>
<p>L'editor dei <a href="Control_points.html" title="Control points">punti di controllo</a> è piuttosto potente, ma il suo utilizzo non è ovvio dal primo tentativo. 
Di seguito vengono riportate alcune modalità con cui gli sviluppatori utilizzano il pannello dei punti di controllo:
</p><p>1. Selezionare i punti di controllo con un ingrandimento del 100%.
</p><p>Con questo metodo sarà necessario spostarsi all'interno dell'immagine se questa è di grandi dimensioni. È anche possibile utilizzare la visualizzazione adattata
alla finestra. Passare alla linguetta dei punti di controllo e utilizzare le impostazioni seguenti:
</p>
<pre>ingrandimento: 100%
[X] regolazione precisa automatica
[X] aggiunta automatica
[X] stima automatica
</pre>
<p>Individuare e cliccare su un elemento chiaramente visibile sull'immagine di sinistra. Se la coppia di immagini contiene già dei punti di controllo,
<a href="Hugin.html" title="Hugin">hugin</a> cercherà di selezionare il punto nell'altra immagine. Se si tratta invece del primo punto di questa coppia, 
selezionare un punto vicino allo stesso elemento nell'immagine di destra. Il secondo punto verrà inserito e regolato con precisione, automaticamente. 
Se non si è soddisfatti del risultato, entrambi i punti possono essere trascinati in una posizione migliore. Premere il tasto «f» per regolare precisamente i punti
nell'intorno una piccola area.
</p><p><br />
2. Selezionare i punti di controllo nella modalità adatta alla finestra.
</p><p>Questo metodo è utile se si devono individuare dei punti di controllo su immagini molto grandi. Aprire la linguetta dei punti di controllo e utilizzare le 
impostazioni seguenti:
</p>
<pre>ingrandimento: adatta alla finestra
[X] regolazione precisa automatica
[ ] aggiunta automatica
[X] stima automatica
</pre>
<p>Cliccare sull'immagine di sinistra; in questo modo verrà visualizzata con iil 100% di ingrandimento. All'interno della visualizzazione dettagliata, selezionare un elemento 
distinguibile. Se la coppia di immagini contiene già dei punti di controllo, hugin tenterà di individuare autonomamente il punto corrispondente nell'immagine di destra.
Se si tratta invece del primo punto di controllo per la coppia di immagini, selezionare un punto nelle vicinanze dello stesso elemento sull'immagine di destra. 
Il punto verrà automaticamente posizionato e regolato con precisione. Se non si è soddisfatti del posizionamento, entrambi i punti possono essere modificati
cliccando sulla posizione desiderata. Spostare il punto vicino all'elemento desiderato e premere il tasto «f» per regolarlo precisamente. Quando i punti sono posizionati
sullo stesso oggetto, premere il pulsante destro del mouse, o premer il tasto «a», per aggiungere la coppia di punti di controllo appena individuata;
questa verrà mostrata nella lista al di sotto delle immagini.
</p>
<a name="How_do_I_scroll_both_images_at_the_same_time.3F"></a><h3> <span class="mw-headline"> Come posso trascinare entrambe le immagini contemporaneamente? </span></h3>
<p>Premendo il tasto «shift» mentre si muove il mouse. Il tasto «Ctrl» o il pulsante centrale del mouse, possono essere utilizzati per trascinare solo l'immagine in cui
si trova il cursore del mouse.
</p>
<a name="How_do_I_stop_Hugin_pausing_for_a_moment_after_every_click.3F"></a><h3> <span class="mw-headline"> Come posso fare in modo che hugin non si blocchi per qualche
secondo ogni volta che premo il pulsante del mouse? </span></h3>
<p>La <i>finestra dell'anteprima</i> si aggiorna continuamente ogni volta che qualche parametro cambia; occorre quindi disabilitare la funzione di aggiornamento automatico
della finestra di anteprima, diminuirne le dimensioni o chiuderla se non è necessaria.
</p><p>Diversamente, l'individuazione dei <a href="Control_points.html" title="Control points">punti di controllo</a> con la <i>regolazione precisa automatica</i> abilitata,
può richiedere molta elaborazione. Per ridurla si può selezionare <i>File -&gt; Preferenze -&gt; Regolazione precisa</i> e diminuire il valore di <i>larghezza
zona</i>, <i>larghezza area di ricerca</i> e <i>larghezza area di ricerca locale</i>. Questo comporta di dover adottare una maggiore precisione quando si selezionano gli 
oggetti per la creazione dei punti di controlli, ma il risultato sarà comunque lo stesso.
</p>
<a name="Common_problems_when_creating_a_panorama"></a><h2> <span class="mw-headline"> Problemi comuni quando si creano dei panorami </span></h2>
<a name="How_can_I_reuse_a_project_as_a_template.3F"></a><h3> <span class="mw-headline"> Come posso riutilizzare un progetto come modello? </span></h3>
<p>Copiando un file di progetto con l'estensione .pto in una cartella differente, all'apertura con hugin verrà richiesta l'individuazione delle immagini "mancanti". 
I punti di controlli di questo progetto potranno essere completamente rimossi dato che non avranno significato per le nuove fotografie.
</p><p>Alternativamente si possono caricare le immagini come al solito, e poi selezionare la voce <i>Applica modello</i>
dal menu <i>File</i>; in questo modo verranno importati i parametri e le impostazioni delle immagini di un progetto precedente.
</p>
<a name="How_do_I_straighten_a_curved_horizon.3F"></a><h3> <span class="mw-headline"> Come posso raddrizzare un orizzonte curvato? </span></h3>
<p>Se il panorama sembra corretto ma l'orizzonte è curvato, esistono due modi per migliorare l'immagine e raddrizzare l'orizzonte. Il primo consiste nell'ottimizzare
la vista selezionando "posizione e vista" come modalità di ottimizzazione e lanciando di nuovo l'ottimizzatore. Premendo "calcola campo inquadrato" nella linguetta
dell'"assemblatore" e visualizzando in seguito la finestra di anteprima , è possibile controllare se la situazione è migliorata.
</p><p>Se l'orizzonte fosse ancora curvato, è necessario aggiungere dei punti di controllo per linee verticali nella linguetta dei "punti di controllo". 
Generalmente due <a href="Vertical_control_points.html" title="Vertical control points">punti di controllo verticali</a> sono sufficienti per raddrizzare correttamente 
l'orizzonte. Spesso gli spigoli dei fabbricati, i pali o altre strutture antropiche forniscono delle ottime linee verticali. Per aggiungere un punto di controllo verticale, 
selezionare l'editor dei punti di controllo e impostare la stessa immagine in entrambi i riquadri; individuare un punto di controllo nella parte alta di un elemento 
verticale sull'immagine di sinistra. In quella di destra, selezionare invece un punto nella parte bassa dello stesso elemento e premere il pulsante destro del mouse. 
Una volta che i nuovi punti sono stati aggiunti, il loro tipo dovrebbe essere impostato automaticamente a "linea verticale". Disabilitando le funzioni di <i>aggiunta 
automatica</i> e di <i>stima automatica</i> si eviteranno dei messaggi fastidiosi durante l'immissione di questi punti.
</p><p>Due punti approssimativamente a 90° tra loro, forniscono l'effetto migliore.
</p><p>Consultare anche i relativi esempi pratici di correzione della prospettiva: esempio di correzione della prospettiva con hugin, <a href="Perspective_correction.html" 
title="Perspective correction">correzione della prospettiva</a> e livellare un panorama finito. Anche se questi articoli si riferiscono alla correzione della prospettiva
di un'immagine, la stessa tecnica si applica per livellare un panorama.
</p>
<a name="Half_the_panorama_is_black.2C_my_pictures_fill_only_the_right_half_of_the_output"></a><h3> <span class="mw-headline"> Metà panorama è nero, le mie immagini
occupano solamente la metà destra dell'immagine finale </span></h3>
<p>In hugin la prima fotografia inserita è <i>bloccata</i> nei confronti della posizione e viene inserita al centro di default. Questo comporta che, se è stata scattata una 
sequenza di immagini da sinistra a destra, queste riempiranno solamente il lato destro del panorama. Esistono due modi per porvi rimedio:
</p>
<ul><li> aprendo la <b>finestra dell'anteprima</b> e premendo il pulsante <b>centra</b>;
</li><li> selezionando la foto centrale nella linguetta delle <b>immagini</b>, premendo il pulsante <b>blocca questa immagine per la posizione</b> e <b>ripristina</b>; 
eseguire poi di nuovo l'ottimizzazione.
</li></ul>
<a name="I_get_visible_bands_in_the_sky_and_other_flat_areas.2C_what_can_I_do.3F"></a><h3> <span class="mw-headline"> Rimangono delle bande visibili nel cielo e in altre
aree piatte; cosa posso fare? </span></h3>
<p>Assicurarsi di utilizzare <a href="Enblend.html" title="Enblend">enblend</a> per eseguire l'assemblatura dell'immagine finale; in questo modo verranno fuse
le sovrapposizioni nel miglior modo possibile; enblend è abilitato assemblando le immagini <b>in un file TIFF di alta qualità</b> nella linguetta dell'<b>assemblatore</b>.
</p><p>Se si avessero ancora dei problemi, si potrebbe dover correggere la <a href="Vignetting.html" title="Vignetting">vignettatura</a> delle immagini.  
Nella sezione dedicata alla vignettatura della linguetta <b>fotocamera e obiettivo</b>, selezionare <b>modifica parametri...</b>. Selezionare poi <b>divisione</b>, 
<b>polinomiale</b> e <b>stima polinomiale</b> per calcolare una curva di correzione della vignettatura per la propria fotocamera; questa verrà applicata a ogni foto
nel progetto alla pressione del tasto <b>OK</b>.
</p>
<a name="My_photos_never_quite_line_up.2C_what_can_I_do.3F"></a><h3> <span class="mw-headline"> Le mie foto non si allineano mai bene, come posso fare? </span></h3>
<p>È normale avere un po' di errore di <a href="Parallax.html" title="Parallax">parallasse</a> se la fotocamera si è mossa fra gli scatti. La soluzione è quella di ruotare
la fotocamera attorno al <a href="No-parallax_point.html" title="No-parallax point">no-parallax point</a> utilizzando una testa panoramica o philopod.
</p><p>Diversamente si può tentare di migliorare il risultato ottimizzando i parametri <i>d</i> ed <i>e</i> separatamente. Quando si ottimizza <b>tutto</b>, 
si deselezioni <b>collegamento</b> per <i>d</i> ed <i>e</i> nel pannello di <b>fotocamera e obiettivo</b>.
</p><p>Se questi errori di parallasse sono ancora evidenti, si deve decidere quale parte della scena si desidera allineare e quale invece può essere scartata. 
Selezionare i <a href="Control_points.html" title="Control points">punti di controllo</a> solo sugli oggetti che si desidera allineare e che sono tutti 
approssimativamente alla stessa distanza dalla fotocamera.
</p><p>Le restanti linee interrotte possono poi essere ritoccate in un programma di foto ritocco come Gimp.
Lo strumento <i>inclina</i> è ideale per sfumare le linee e renderle allineate.
</p>
<a name="Postprocessing"></a><h2> <span class="mw-headline"> Postprocessing </span></h2>
<a name="Why_is_the_ICC_profile_of_my_input_images_not_preserved.3F"></a><h3> <span class="mw-headline"> Perché non vine mantenuto il profilo ICC delle mie immagini di
input? </span></h3>
<p>A partire da hugin 0.5 e enblend 2.4, i <a href="Colour_profile.html" title="Colour profile">profili ICC</a> delle immagini di input sono trasferiti al panorama finale.
Si consiglia quindi di aggiornare hugin alla versione più recente.
</p>
<a name="How_can_I_postprocess_the_image_using_multiple_layers_in_The_Gimp.3F"></a><h3> <span class="mw-headline"> Come posso elaborare successivamente la mia
immagine in Gimp utilizzando livelli multipli? </span></h3>
<p>Purtroppo Gimp non è in grado di leggere i file in formato <a href="PSD.html" title="PSD">PSD</a> generati da <a href="PTStitcher.html" title="PTStitcher">PTStitcher</a>,
e l'output <a href="TIFF.html" title="TIFF">TIFF</a> multiplo che produce è scomodo da utilizzare. Esistono però due possibilità per aggirare questo problema:
</p>
<ul><li>Utilizzando l'assemblatore di <a href="Nona.html" title="Nona">nona</a>, per salvare in formato TIFF multi livello.
</li></ul>
<p>In questo modo verrà prodotto un file multi_layer.tif, che contiene tutte le immagini rimappate, ritagliate lungo il contorno che le contiene. 
In questo modo si risparmierà molto spazio in confronto al formato di file a livelli "tradizionale" di PTStitcher in cui tutti i livelli hanno la stessa dimensione del
panorama completo.
</p><p>Sfortunatamente, Gimp 1.2 e 1.3, non sono in grado di aprire i file TIFF multi livello. Si consiglia quindi di utilizzare la versione 2.0 o successive.
</p>
<ul><li>Se si necessita delle funzioni di <a href="PTStitcher.html" title="PTStitcher">PTStitcher</a> non fornite da nona, è anche possibile utilizzare tif2xcf, per combinare
un formato TIFF multiplo in un formato XCF multi livello.
</li></ul>
<p>Purtroppo questo richiede molta memoria dato che ogni immagine rimappata viene immagazzinata in un livello con la dimensione del panorama finale.
</p>

<div class="printfooter">
Tratto e tradotto da "<a href="Hugin_FAQ.html">http://wiki.panotools.org/Hugin_FAQ</a>"</div>
			</div></div></div></div></body></html>