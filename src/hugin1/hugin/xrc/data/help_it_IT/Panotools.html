<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en" dir="ltr">
	<head>
		<meta http-equiv="Content-Type" content="text/html; charset=utf-8" />
				<meta name="keywords" content="Panorama tools,Dynamic range,GUI front-ends,Gimp,Helmut Dersch,Ipix,Mirrors,PTAverage,PTCrypt,PTEditor,PTInterpolate" />
		
		
		
		
		<title>Panorama tools - PanoTools.org Wiki</title>
		
		
		<!--[if lt IE 5.5000]><![endif]-->
		<!--[if IE 5.5000]><![endif]-->
		<!--[if IE 6]><![endif]-->
		<!--[if IE 7]><![endif]-->
		<!--[if lt IE 7]>
		<meta http-equiv="imagetoolbar" content="no" /><![endif]-->
		
		
                
		
		
		
		<!-- Head Scripts -->
		
			</head>
<body  class="mediawiki ns-0 ltr page-Panorama_tools">
	<div id="globalWrapper">
		<div id="column-content">
	<div id="content">
		<a name="top" id="top"></a>
				<h1 class="firstHeading">Panorama tools</h1>
		<div id="bodyContent">
			
			<div id="contentSub">(Reindirizzato da Panotools)</div>
												<!-- start content -->
			<a name="What_are_the_panorama_tools"></a><h2> <span class="mw-headline"> Cosa sono i panorama tools </span></h2>
<p>I Panorama Tools, conosciuti anche come <i>i PanoTools</i>, costituiscono un pacchetto gratuito di programmi e librerie scritti originariamente dal professore di fisica
e matematica tedesco Helmut Dersch. I PanoTools forniscono una potente infrastruttura per la riproiezione e la fusione di diverse immagini di partenza al fine di ottenere
un'immagine panoramica immersiva di diversi tipi. 
Una versione aggiornata della libreria dei PanoTools costituisce la base di diverse interfacce grafiche di programmi per l'elaborazione dei panorami.
</p><p>Helmut iniziò lo sviluppo dei PanoTools nel 1998, producendo alcuni dei programmi più professionali e versatili disponibili, a tutt'oggi, per la creazioni
di panorami e non solo; lo sviluppo fu interrotto nel 2001 a causa di una persecuzione legale relativa a un ipotetica violazione dei brevetti avanzata da una
società chiamata IPIX. Nel 2003 furono rilasciate alcune modifiche relative al visualizzatore di panorami online, basato su Java, PTViewer. 
Uno conteneva un eseguibile indipendente mentre un altra versione poteva visualizzare i panorami HDR (high <a href="Dynamic_range.html" 
title="Dynamic range">dynamic range</a>). Il rilascio più recente di Helmut è relativo a PTViewerME, un visualizzatore di panorami per PDA e dispositivi mobili. 
La pagina principale di Helmut non contiene collegamenti ai suoi lavori passati relativi ai PanoTools, ma alcuni membri della lista riuscirono a copiare il suo vecchio sito
prima della chiusura. 
Vedere i mirror per alcuni collegamenti a queste pagine e a ulteriori informazioni.
</p><p>Dopo che Helmut arrestò lo sviluppo dei Panorama Tools, i membri della sua mailing-list ne presero il posto e iniziarono a migliorare 
il pacchetto di programmi. Da allora fu aperta una pagina di sourceforge, furono corretti alcuni bug e sviluppate nuove funzionalità.
</p>
<a name="What_software_is_included_in_the_panorama_tools"></a><h2> <span class="mw-headline"> Programmi inclusi nei panorama tools </span></h2>
<p>Citazione tratta dalla pagina originale di Helmut:
</p><p><b>PanoTools è una collezione di strumenti gratuiti per la creazione di panorami e oggetti tridimensionali; essi comprendono: </b>
</p>
<table>
<tr>
<td> <i>PTEditor</i> </td><td> Editor di panorami interattivo in linguaggio Java.
</td></tr>
<tr>
<td> <i>PTPicker</i> </td><td> Interfaccia Java dell'assemblatore di panorami e di altri strumenti. Fornisce un'interfaccia grafica per la selezione dei punti di controllo 
e per l'ottimizzazione della posizione.
</td></tr>
<tr>
<td> <i>PTCrypt</i> </td><td> Strumento Java per elaborare le immagini il cui scopo è di essere visualizzate online con ptviewer.
</td></tr>
<tr>
<td> <i><a href="PTStitcher.html" title="PTStitcher">PTStitcher</a></i> </td><td> Strumento di assemblatura dei panorami che rimappa, corregge e combina una serie di 
immagini in una vista panoramica.
</td></tr>
<tr>
<td> <i><a href="PTOptimizer.html" title="PTOptimizer">PTOptimizer</a></i> </td><td> Ottimizza le posizioni e le dimensioni delle immagini utilizzando i dati sui punti di 
controllo.
</td></tr>
<tr>
<td> <i>PTStereo</i> </td><td> Crea oggetti tridimensionali da due immagini stereoscopiche o da più fotografie.
</td></tr>
<tr>
<td> <i>PTInterpolate</i> </td><td> Interpolatore di viste fisicamente valido. Date due immagine della stessa scena scattate da due posizioni diverse, questo strumento
è in grado di creare una vista da qualsiasi posizione intermedia.
</td></tr>
<tr>
<td> <i>PTMorpher</i> </td><td> Strumento di morphing.
</td></tr>
<tr>
<td> <i>PTAverage</i> </td><td> Media le immagini per ridurre il rumore e aumentare la densità.
</td></tr>
<tr>
<td> <i>PTStripe</i> </td><td> Combina le immagini in strisce di filmati adatte a essere visualizzate in visualizzatori di oggetti (estensione PTMovie di PTViewer).
</td></tr>
<tr>
<td> <i>Panorama Tools Plugin</i> </td><td> Photoshop, GraphicConverter e Gimp plug-in per la correzione delle immagini e per la rimappatura. Compatibile anche con altri 
programmi in grado di utilizzare i plugin di Photoshop.
</td></tr>
<tr>
<td> Libreria <i><a href="Pano12.html" title="Pano12">pano12</a></i> </td><td> La libreria panoramica di base, attualmente utilizzata da varie interfacce grafiche e 
programmi da riga di comando. Può assumere il nome di pano12.dll, libpano12.so, libpano12.dylib o pano12.lib in funzione del sistema operativo in cui è installata.
</td></tr></table>
<p>Per rendere più semplice l'utilizzo dei panorama tools e per aggiungere delle funzionalità, sono stati scritti delle ottime interfacce grafiche, alcune gratuite e altre
commerciali, che, nella maggior parte dei casi, rendono non necessaria l'interazione diretta con il programma originale contenuto tra gli strumenti dei PanoTools. 
Consultare la pagina del software per saperne di più.
</p>
<div class="printfooter">
Tratto e tradotto da "<a href="Panorama_tools.html">http://wiki.panotools.org/Panorama_tools</a>"</div>
			</div></div></div></div></body></html>