<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en" dir="ltr">
	<head>
		<meta http-equiv="Content-Type" content="text/html; charset=utf-8" />
				<meta name="keywords" content="No-parallax point,Entrance Pupil Database,Nodal point adapters,Parallax,2007-01-14,Focal length,F-number" />
		
		
		
		
		<title>Punto a parallasse nulla - PanoTools.org Wiki</title>
		
		
		<!--[if lt IE 5.5000]><![endif]-->
		<!--[if IE 5.5000]><![endif]-->
		<!--[if IE 6]><![endif]-->
		<!--[if IE 7]><![endif]-->
		<!--[if lt IE 7]>
		<meta http-equiv="imagetoolbar" content="no" /><![endif]-->
		
		
                
		
		
		
		<!-- Head Scripts -->
		
			</head>
<body  class="mediawiki ns-0 ltr page-No-parallax_point">
	<div id="globalWrapper">
		<div id="column-content">
	<div id="content">
		<a name="top" id="top"></a>
				<h1 class="firstHeading">Punto a parallasse nulla</h1>
		<div id="bodyContent">
			
			<div id="contentSub"></div>
												<!-- start content -->
			<p><br />
Se la fotocamera viene ruotata rispetto a un punto qualsiasi, le immagini catturate potrebbero mostrare degli errori di <a href="Parallax.html" title="Parallax">parallasse</a>
ed essere difficili da assemblare.
</p><p>Per la maggior parte degli obiettivi, esiste un punto particolare attorno al quale è possibile ruotare la propria fotocamera evitando gli errori di parallasse. 
Questo particolare "<b>punto a parallasse nulla</b>" è il centro della <b>pupilla di ingresso</b> dell'obiettivo, un'apertura virtuale all'interno dell'obiettivo. 
Nel mondo della fotografia panoramica, questo particolare punto è spesso chiamato "<b>punto nodale</b>", ma non ha in effetti alcuna relazione con i veri punti nodali
dell'obiettivo.<sup><a href="NPP.html#References" title="">1</a>,<a href="NPP.html#References" title="">2</a></sup> I veri punti nodali sono altri punti sul
percorso ottico, che non hanno alcun significato particolare per la maggior parte delle applicazioni fotografiche. Il punto a parallasse nulla rappresenta anche il "centro
della prospettiva", ma questa definizione non è utilizzata comunemente e non descrive il perché il punto a parallasse nulla è così importante.
</p><p>La pupilla di ingresso è l'immagine dell'apertura limite del diaframma, vista attraverso la parte anteriore dell'obiettivo. 
L'immagine può apparire ingrandita dall'effetto degli elementi ottici dell'obiettivo che ha di fronte e può essere spostata rispetto all'effettiva posizione dell'apertura.
È proprio rispetto al centro di questa immagine che la fotocamera dovrebbe essere ruotata per eliminare gli errori di parallasse. La pupilla di ingresso
è importante per un altro motivo: il numero "f" di un obiettivo rappresenta il rapporto tra la lunghezza focale e il diametro della pupilla di ingresso 
(e non il diametro fisico dell'apertura all'interno della fotocamera).
</p><p>Alla luce di queste considerazioni, il miglior termine per descrivere il punto a parallasse nulla è proprio "punto a parallasse nulla"!. "Pupilla di ingresso" è 
corretto, anche se impreciso per un purista della geometria; è un termine utile da ricercare nella letteratura ed è preferito nella scrittura formale. Il "punto nodale" è
comunemente utilizzato, ma non è corretto e può indurre confusione. Dovrebbe essere evitato nella scrittura e interpretato con cautela nella lettura dei testi.
</p><p>Indipendentemente da come lo si chiami, il punto a parallasse nulla può essere trovato semplicemente per tentativi: occorre solamente correggere il punto di rotazione
in modo che i punti in primo piano e sullo sfondo rimangano allineati.
</p><p>Alcuni obiettivi, in particolare quelli fisheye, non hanno un singolo punto a parallasse nulla; posseggono invece un gruppo di quelli che potremmo chiamare 
"punti a parallasse minima" che dipendono dall'angolo a cui si trovano rispetto all'asse dell'obiettivo. Questi obiettivi sono facilmente riconoscibili: è sufficiente
guardare attraverso l'obiettivo dalla parte anteriore e osservare che la posizione della pupilla di ingresso si sposta avanti e indietro ruotando l'obiettivo. 
Con questo tipo di obiettivo, è consigliabile scegliere un angolo a cui si desidera assemblare le foto e ruotare la fotocamera attorno a un punto che fornisce un errore di
parallasse nullo per quello stesso angolo.
</p><p>Per facilitare l'individuazione del punto a parallasse nulla a favore degli altri utilizzatori, è possibile inserire le misure utilizzate per la propria combinazione 
di fotocamera, obiettivo e lunghezza focale nel database delle pupille di ingresso.
</p>
<a name="See_also"></a><h2> <span class="mw-headline">Vedere anche</span></h2>
<ul><li>Adattatori per punto nodale
</li><li>Database delle pupille di ingresso
</li></ul>
<a name="References"></a><h2> <span class="mw-headline">Riferimenti</span></h2>
<ol><li>Kerr, Douglas A. "The Proper Pivot Point for Panoramic Photography" <i>The Pumpkin</i> (2005). Accessed 2007-01-14.
</li><li>van Walree, Paul "Misconceptions in photographic optics", Item #6. Accessed 2007-01-14.
</li></ol>
<a name="Links"></a><h2> <span class="mw-headline"> Collegamenti </span></h2>
<ul><li>Rik Littlefield, teoria del punto "a parallasse nulla" nella fotografia panoramica
</li><li>Esempio pratico di panorama di Big Ben: determinare il punto nodale di un obiettivo.
</li><li>Kaidan, come trovare il punto nodale della propria fotocamera.
</li><li>Alain Hamblenne, The Grid
</li><li>Michel Thoby, posizione particolare del punto nodale per l'obiettivo SIGMA 8mm f:4, che descrive un approccio interessante che si avvale di un puntatore laser.
</li></ul>


<div class="printfooter">
Tratto e tradotto da "<a href="No-parallax_point.html">http://wiki.panotools.org/No-parallax_point</a>"</div>
			</div></div></div></div></body></html>