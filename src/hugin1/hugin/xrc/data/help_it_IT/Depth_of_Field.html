<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en" dir="ltr">
	<head>
		<meta http-equiv="Content-Type" content="text/html; charset=utf-8" />
				 <meta name="keywords" content="Depth of Field,Crop factor,Enfuse,Equirectangular,Pano12,Erik Krause" />
		
		
		
		
		<title>Profondità di campo - PanoTools.org Wiki</title>
		
		
		<!--[if lt IE 5.5000]><![endif]-->
		<!--[if IE 5.5000]><![endif]-->
		<!--[if IE 6]><![endif]-->
		<!--[if IE 7]><![endif]-->
		<!--[if lt IE 7]>
		<meta http-equiv="imagetoolbar" content="no" /><![endif]-->
		
		
                
		
		
		
		<!-- Head Scripts -->
		
			</head>
<body  class="mediawiki ns-0 ltr page-Depth_of_Field">
	<div id="globalWrapper">
		<div id="column-content">
	<div id="content">
		<a name="top" id="top"></a>
				<h1 class="firstHeading">Profondità di campo</h1>
		<div id="bodyContent">
			
			<div id="contentSub"></div>
												<!-- start content -->
			<p><br />
</p>

<a name="What_it_is"></a><h2> <span class="mw-headline">Cos'è</span></h2>
<p>Un'immagine fotografica è nitida solamente sul piano di messa a fuoco; più un oggetto è distante dal piano focale (davanti o dietro) e più appare sfocato. 
</p><p>Tuttavia, questa sfocatura non è individuabile se rimane a di sotto di una certa quantità. Nella fotografia classica (non importa se digitale o analogica) in cui le immagini vengono stampate su carta,
la percezione dell'occhio umano rappresenta il fattore limite. 
</p><p>L'occhio umano percepisce uno spigolo come nitido, se l'angolo inquadrato della sfocatura è inferiore al minuto di grado. Ne consegue che un punto sfocato di questa 
quantità ha un diametro di 2 minuti di grado, che è pari a 1/1700 della distanza di visualizzazione. 
</p><p>Questo è il diametro permesso del cosiddetto circolo di confusione. La distanza di visione normale nella fotografia classica è ipotizzata equivalente alla diagonale
dell'immagine stampata. Il circolo di confusione è la base per la maggior parte dei calcolatori e delle tabelle della profondità di campo. 
</p>
<a name="Considerations_for_VR_panoramas"></a><h2> <span class="mw-headline">Considerazioni per i panorami VR</span></h2>
<p>Per la creazione dei panorami VR in cui l'osservatore può ingrandire l'immagine, il limite deve essere la distanza del pixel nel panorama visibile; a meno che non
venga permesso l'ingrandimento fino al 100% dei pixel.
</p><p>Dato che un pixel in un panorama <a href="Equirectangular.html" title="Equirectangular">equirettangolare</a> corrisponde a un certo angolo di vista nella realtà, 
è possibile calcolare direttamente l'angolo di confusione permesso nell'immagine scattata. Questo è pari a 360° diviso la larghezza del pixel dell'immagine equirettangolare.
</p><p>Per un angolo di confusione standard di 2 minuti di arco, si otterrà un'immagine equirettangolare con 10800x5400 pixel. La maggior parte dei panorami VR ha
dimensioni in pixel inferiori, da cui deriva il fatto che la profondità di campo è molto più grande che per la fotografia classica e i calcolatori standard di profondità di
campo non sono molto utili. Proseguire nella lettura per scoprire come aggirare questo problema.
</p>
<a name="Hyperfocal_distance"></a><h2> <span class="mw-headline">Distanza iperfocale</span></h2>
<p>Nella maggior parte dei casi, un panorama deve essere nitido dall'orizzonte all'oggetto più vicino. Dato che la regione associata alla 
<a href="Depth_of_Field.html#What_it_is" title="">profondità di campo</a> è in parte davanti e in parte dietro al piano di messa a fuoco, si perde una fetta importante
di profondità di campo se si mette a fuoco a infinito: solo parte della profondità di campo è utilizzata.
</p><p>Dunque, esiste una distanza a cui effettuare la messa a a fuoco, che estende la profondità di campo esattamente tra l'infinito e il limite più vicino: questa è la
distanza iperfocale. La distanza iperfocale può essere calcolata se è noto il circolo di confusione permesso dal sensore (vedere più in alto).
</p><p>Sulla base delle precedenti considerazioni sulla <a href="Depth_of_Field.html#Considerations_for_VR_panoramas" title="">profondità di campo per i panorami VR</a>,
è possibile creare una piccola tabella con
</p>
<ul><li>Largh. - larghezza in pixel dell'immagine 
</li><li>AoC - angolo di confusione in minuti di arco
</li><li>CoC - Circolo di confusione in mm su DSLR a formato pieno o su pellicola
</li><li>CoC1.6 - Circolo di confusione in mm su DSLR con un <a href="Crop_factor.html" title="Crop factor">fattore di ritaglio</a> di 1.6
</li></ul>
<pre>Largh.  AoC  CoC    C0C1.6
8000   2.7  0.034  0.021
6000   3.6  0.045  0.028
4000   5.4  0.068  0.042
</pre>
<p>La formula per questo calcolo è la seguente:
</p>
<pre>CoC = sin(AoC) * diagonale del sensore
AoC = 360 / Largh.
</pre>
<p>Con questi valori è possibile utilizzare un qualsiasi calcolatore di profondità di campo (come per esempio http://www.tawbaware.com/maxlyons/calc.htm)
inserendo il circolo di confusione  e calcolando la distanza iperfocale (e la profondità di campo se necessaria). 
</p><p>In ogni caso, il limite più vicino della profondità di campo è la metà della distanza iperfocale. 
</p><p>È importante ricordare che tutti i valori per gli obiettivi fisheye sono approssimazioni, dato che la loro lunghezza focale, come anche
l'apertura effettiva, variano dal centro ai bordi.
</p>
<a name="Extending_depth_of_field_in_software"></a><h2> <span class="mw-headline"> Estensione della profondità di campo tramite un programma </span></h2>
<p>Rik Littlefield ha aggiunto, alla libreria <a href="Pano12.html" title="Pano12">pano12</a>, la capacità di unire più esposizioni con diverse distanze focali in una
singola immagine a estesa <b>profondità di campo</b>. Questa funzionalità è stata ampiamente superata dai nuovi programmi, in particolare CombineZ5, SAR, Helicon focus ed 
<a href="Enfuse.html" title="Enfuse">enfuse</a>.
</p>
<a name="Web_links"></a><h2> <span class="mw-headline"> Collegamenti internet </span></h2>
<p>Some Investigations Regarding Depth of Field by Rik Littlefield: [1]
</p><p><small>Erik Krause 16:50, 6 Giugno 2005 (EDT)</small>
</p>

<div class="printfooter">
Tratto e tradotto da "<a href="Depth_of_Field.html">http://wiki.panotools.org/Depth_of_Field</a>"</div>
			</div></div></div></div></body></html>