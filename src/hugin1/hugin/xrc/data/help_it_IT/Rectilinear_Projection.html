<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en" dir="ltr">
	<head>
		<meta http-equiv="Content-Type" content="text/html; charset=utf-8" />
				<meta name="keywords" content="Rectilinear Projection,Cubic Projection,Panorama Viewers,Projections" />
		
		
		
		
		<title>Proiezione rettilineare - PanoTools.org Wiki</title>
		
		
		<!--[if lt IE 5.5000]><![endif]-->
		<!--[if IE 5.5000]><![endif]-->
		<!--[if IE 6]><![endif]-->
		<!--[if IE 7]><![endif]-->
		<!--[if lt IE 7]>
		<meta http-equiv="imagetoolbar" content="no" /><![endif]-->
		
		
                
		
		
		
		<!-- Head Scripts -->
		
			</head>
<body  class="mediawiki ns-0 ltr page-Rectilinear_Projection">
	<div id="globalWrapper">
		<div id="column-content">
	<div id="content">
		<a name="top" id="top"></a>
				<h1 class="firstHeading">Proiezione rettilineare</h1>
		<div id="bodyContent">
			
			<div id="contentSub"></div>
												<!-- start content -->
			<div class="floatright"><span><img alt="Rectilinear projection, with permission from Ben Kreunen" src="../help_en_EN/Big_ben_rectilinear.jpg" width="300" height="300" border="0" /></span></div>
<p>Quella <b>rettilineare</b> è un tipo di <a href="Projections.html" title="Projections">proiezione</a> per mappare una porzione di superficie di una sfera
in una immagine piatta. Prende anche il nome di proiezione "gnomica", "gnomonica", o "del piano tangente" e la si può immaginare ipotizzando di posizionare un foglio di carta
tangente a una sfera in un singolo punto e illuminando la superficie della sfera dal suo centro. Le pagine di Mathworld contengono un esempio e descrivono i principi
matematici che stanno alla baso di questa proiezione.[1]
</p><p>La proiezione rettilineare è una proiezione fondamentale nel mondo delle immagini panoramiche, dato che gli obiettivi più comuni (non fisheye) per le fotocamere,
produco un'immagine che è pressoché rettilineare sull'intero campo inquadrato. Le macchine fotografiche "pinhole", infatti, forniscono esattamente una proiezione su un
piano tangente della sfera nel loro piano diretto, e i sistemi d'immagine più semplici (le fotocamere "consumer" senza obiettivi fisheye, su tutte) approssimano
questo comportamento. Ecco perché la proiezione rettilineare rappresenta il tipo di proiezione più diffuso per le immagini di partenza necessarie alla creazione di 
panorami parziali.  
</p><p>La proiezione rettilineare gode anche della fondamentale proprietà per cui le linee rette nello spazio reale vengono mappate come tali anche nell'immagine
proiettata. Questa proprietà rende le immagini rettilineari adatte alla stampa dei panorami che non coprono un intervallo troppo ampio di latitudine o longitudine
(per esempio &lt;120°). Molti visualizzatori di panorami che mostrano solamente una porzione della scena alla volta, usano la proiezione rettilineare 
(senza tener conto del tipo di proiezione utilizzata dall'immagine originale).
</p><p>La <a href="Cubic_Projection.html" title="Cubic Projection">proiezione cubica</a> è un caso particolare della proiezione rettilineare, in cui vengono create delle
sotto-proiezioni rettilineari di 90° x 90° che coprono le 6 facce di un cubo.
</p>

<div class="printfooter">
Tratto e tradotto da "<a href="Rectilinear_Projection.html">http://wiki.panotools.org/Rectilinear_Projection</a>"</div>
			</div></div></div></div></body></html>