<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en" dir="ltr">
	<head>
		<meta http-equiv="Content-Type" content="text/html; charset=utf-8" />
				<meta name="keywords" content="Control points,Autopano,Autopano-sift,Field of View,GUI front-ends,Horizontal control points,Lens correction model,Leveling a Finished Panorama,PTOptimizer,PTPicker,Pano12" />
		
		
		
		
		<title>Punti di controllo - PanoTools.org Wiki</title>
        
		
		<!--[if lt IE 5.5000]><![endif]-->
		<!--[if IE 5.5000]><![endif]-->
		<!--[if IE 6]><![endif]-->
		<!--[if IE 7]><![endif]-->
		<!--[if lt IE 7]>
		<meta http-equiv="imagetoolbar" content="no" /><![endif]-->
		
		
                
		
		
		
		<!-- Head Scripts -->
		
			</head>
<body  class="mediawiki ns-0 ltr page-Control_points">
	<div id="globalWrapper">
		<div id="column-content">
	<div id="content">
		<a name="top" id="top"></a>
				<h1 class="firstHeading">Punti di controllo</h1>
		<div id="bodyContent">
			
			<div id="contentSub"></div>
												<!-- start content -->
			<p><br />
La maggior parte delle strategie di allineamento delle fotografie, richiedono, prima o poi, la presenza di <b>punti di controllo</b>.
</p><p>Il principio è che identificando lo stesso oggetto fisico (una porta, un albero o qualsiasi altro elemento) in più di una foto, è possibile 
ricreare matematicamente delle informazioni relative all'orientazione relativa della fotocamera.
La libreria <a href="Pano12.html" title="Pano12">pano12</a> contiene un programma chiamato <a href="PTOptimizer.html" title="PTOptimizer">PTOptimizer</a> che si occupa 
proprio di questo.
</p><p>Ognuno di questi elementi del mondo reale è definito tramite una <i>coppia</i> di punti di controllo. Generalmente due <i>paia</i> di punti di controllo
sono sufficienti per allineare due fotografie e all'aumentare del numero di foto sono necessarie più <i> coppie</i> di punti di controllo; questo processo di allineamento
prende il nome di <i>ottimizzazione dei punti di controllo</i>.
</p><p>Oltre alla correzione di <a href="Roll.html" title="Roll">rollio</a>, <a href="Pitch.html" title="Pitch">inclinazione</a> e <a href="Yaw.html" 
title="Yaw">imbardata</a>, spesso anche il <a href="Field_of_View.html" title="Field of View">campo inquadrato</a> e altri aspetti del 
<a href="Lens_correction_model.html" title="Lens correction model">modello di correzione dell'obiettivo</a> sono <i>ottimizzati</i> nella stessa fase.
</p><p>I punti di controllo possono essere selezionati manualmente utilizzando il mouse; esistono diverse interfacce grafiche che aiutano l'utente in questo compito. 
Esistono poi altri strumenti, quali <a href="Autopano-sift.html" title="Autopano-sift">autopano-sift</a> e <a href="Autopano.html" title="Autopano">autopano</a>, 
in grado di generare automaticamente i punti di controllo con alcune limitazioni.
</p><p>In aggiunta a questi semplici punti di controllo, <a href="PTOptimizer.html" title="PTOptimizer">PTOptimizer</a> permette all'utente di definire anche
<a href="Horizontal_control_points.html" title="Horizontal control points">punti di controllo orizzontali</a>, 
<a href="Vertical_control_points.html" title="Vertical control points">punti di controllo verticali</a> e 
<a href="Straight_line_control_points.html" title="Straight line control points">punti di controllo su linea retta</a>.
Questi hanno vari utilizzi, ma sono principalmente utilizzati per livellare un panorama e per 
<a href="Perspective_correction.html" title="Perspective correction">correggere la prospettiva</a>.
</p>
<a name="Historical_note"></a><h2> <span class="mw-headline"> Note storiche </span></h2>
<p>Prima di PTPicker, delle interfacce grafiche e di <a href="Autopano.html" title="Autopano">autopano</a>/<a href="Autopano-sift.html" 
title="Autopano-sift">autopano-sift</a>, i punti di controllo venivano impostati tagliando e incollando gli indicatori mostrati più sotto, tra le foto di partenza. 
Erano supportate fino a venti immagini; i Panorama Tools leggevano poi i codici contenuti nelle cornici e generavano uno script per 
<a href="PTOptimizer.html" title="PTOptimizer">PTOptimizer</a>.
</p><p>Questa funzionalità è ancora disponibile nel menu <i>«Strumenti->Panoramatools->adjust</i>» se è installato il plugin di Gimp per i panorami; questa tecnica
è comunque estremamente laboriosa e <b>decisamente sconsigliata</b>.
</p><p><img alt="Barcode flags used by the original panorama tools control point picking technique" src="../help_en_EN/Flags.png" width="272" height="526" border="0" />
</p>

<div class="printfooter">
Tratto e tradotto da "<a href="Control_points.html">http://wiki.panotools.org/Control_points</a>"</div>
			</div></div></div></div></body></html>