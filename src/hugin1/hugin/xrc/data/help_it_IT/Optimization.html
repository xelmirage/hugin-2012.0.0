<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en" dir="ltr">
	<head>
		<meta http-equiv="Content-Type" content="text/html; charset=utf-8" />
				<meta name="keywords" content="Optimization,Barrel distortion,Control points,Entrance pupil,Hugin,Lens correction model,PTGui,PTOptimizer,Parallax,Pincushion distortion,Smartblend" />
		
		
		
		
		<title>Ottimizzazione - PanoTools.org Wiki</title>
		
		
		<!--[if lt IE 5.5000]><![endif]-->
		<!--[if IE 5.5000]><![endif]-->
		<!--[if IE 6]><![endif]-->
		<!--[if IE 7]><![endif]-->
		<!--[if lt IE 7]>
		<meta http-equiv="imagetoolbar" content="no" /><![endif]-->
		
		
                
		
		
		
		<!-- Head Scripts -->
		
			</head>
<body  class="mediawiki ns-0 ltr page-Optimization">
	<div id="globalWrapper">
		<div id="column-content">
	<div id="content">
		<a name="top" id="top"></a>
				<h1 class="firstHeading">Ottimizzazione</h1>
		<div id="bodyContent">
			
			<div id="contentSub"></div>
												<!-- start content -->
			
<a name="Definition"></a><h2> <span class="mw-headline"> Definizione </span></h2>
<p>L'ottimizzazione è il processo attraverso il quale viene determinata la distorsione da applicare a una coppia di immagini per ottenere l'allineamento della coppia fornita
di <a href="Control_points.html" title="Control points">punti di controllo</a>.
</p>
<a name="Optimizer_variants"></a><h2> <span class="mw-headline"> Varianti di ottimizzazione </span></h2>
<p>Il seguente articolo riguarda l'ottimizzatore interno di PTGui. L'originale <a href="PTOptimizer.html" title="PTOptimizer">PTOptimizer</a> dei panotools come anche
l'ottimizzatore di <a href="Hugin.html" title="Hugin">hugin</a>, lavorano in modo analogo ma hanno una serie di caratteristiche leggermente diverse e utilizzano
internamente diverse tattiche; il risultato può quindi essere leggermente diverso.
</p>
<a name="Understanding_optimization"></a><h2> <span class="mw-headline"> Capire l'ottimizzazione </span></h2>
<p><small>John Houghton ha scritto questa chiara spiegazione dell'ottimizzazione nella mailing list di ptgui. </small>
</p><p>Si ipotizzi per un momento che le proprie immagini siano state scattate con una fotocamera perfettamente posizionata (senza errore di parallasse) e con un obiettivo 
perfetto (senza distorsioni). Ogni immagine è posizionata nella superficie sferica di assemblatura e deformata (trasformata) in modo che, vista dal centro della sfera 
stessa, sia visualizzata in modo esattamente identico alla scena originale vista dalla posizione della fotocamera. Il campo inquadrato dall'obiettivo, determina
la dimensione delle immagini.
</p><p>È poi possibile far semplicemente scorrere le immagini in modo che si allineino perfettamente nelle zone di sovrapposizione. Per permettere all'ottimizzatore di 
eseguire questo allineamento, l'utente assegna dei punti di controllo a elementi corrispondenti nelle immagini (l'ottimizzatore non "vede" le immagini di per sè stesse).
Per allineare perfettamente le immagini, è sufficiente un minimo di due punti di controllo accuratamente posizionati per ogni zona di sovrapposizione, anche se un numero
maggiore non guasta.
</p><p>Purtroppo, un obiettivo reale non è perfetto e normalmente è affetto da distorsione a
<a href="Barrel_distortion.html" title="Barrel distortion">barilotto</a> o a <a href="Pincushion_distortion.html" title="Pincushion distortion">cuscinetto</a>. 
Se non corretti durante il processo di deformazione, sarà difficile allineare perfettamente le immagini nelle zone di sovrapposizione. Questo problema è corretto affrontato
dai <a href="Lens_correction_model.html" title="Lens correction model">parametri dell'obiettivo a,b e c</a>, che insieme controllano la quantità di correzione della 
distorsione applicata.
</p><p>Quando attivato, l'ottimizzatore proverà diversi valori di questi parametri nel tentativo di allineare nel modo migliore tutti i 
<a href="Control_points.html" title="Control points">punti di controllo</a>. Per far sì che l'ottimizzatore possa allineare accuratamente le immagini su tutta la zona di
sovrapposizione, sono necessari dei punti di controllo sparsi in modo uniforme sull'intera area (o almeno lungo la linea anticipata lungo la quale il programma di fusione
posizionerà la cucitura). Se si conoscono già i valori ottimali dei parametri a,b e c (per esempio da progetti realizzati in precedenza), questi possono essere inseriti
utilizzando il database degli obiettivi, con un modello o manualmente. Non devono essere inclusi nel processo di ottimizzazione e non è più fondamentale individuare molti
punti di controllo sparsi.
</p><p>Due ulteriori fattori che causano problemi all'ottimizzazione sono gli oggetti mobili e l'errore di parallasse:
</p>i <p><a href="Control_points.html" title="Control points">punti di controllo</a> non dovrebbero essere assegnati a elementi che potrebbero essersi mossi tra gli scatti.
L'oggetto mobile apparirà in diverse posizioni relativamente allo sfondo in scatti successivi. Naturalmente, l'ottimizzatore non sarà in grado di allineare contemporaneamente
l'oggetto che si è spostato e lo sfondo che invece è rimasto immobile; l'allineamento dell'oggetto mobile comprometterà l'allineamento dello sfondo Per esempio i punti
di controllo individuati sulle nuvole potrebbero essere allineati perfettamente ma l'orizzonte potrebbe risultare disallineato o storto. Il generatore automatico di punti di
controllo non sarà in grado di distinguere gli oggetti mobili, quindi occorre controllare questi punti e cancellare quelli erroneamente individuati.
</p><p>I problemi che insorgono a causa dell'<a href="Parallax.html" title="Parallax">errore di parallasse</a> (causati dal non ruotare la fotocamera rispetto alla pupilla
di ingresso dell'obiettivo) sono simili. Gli oggetti vicino sembrano muoversi relativamente allo sfondo in scatti successivi e quindi di dovrebbe evitare di assegnare a 
questi dei punti di controllo. Uno sfondo distante sarà pressoché esente da errore di parallasse e dovrebbe essere allineato correttamente dall'ottimizzatore. Nel caso di 
obiettivi fisheye, gli effetti dell'<a href="Parallax.html" title="Parallax">errore di parallassex</a> non possono generalmente essere evitati del tutto: la posizione della
<a href="Entrance_pupil.html" title="Entrance pupil">pupilla di ingresso</a> varia in funzione dell'angolo rispetto all'asse dell'obiettivo con cui i raggi entrano 
nell'obiettivo stesso, quindi non esiste un unico punto.
</p><p>Quando l'ottimizzatore fornisce dei pessimi risultati, con la rilevazione di distanze elevate, controllare il posizionamento dei punti di controllo peggiori. È 
necessario capire per quale motivo le distanze tra i punti di controllo siano così elevate. Se un punto non è assegnato correttamente allo stesso elemento nelle due 
immagini, correggerlo in modo che lo sia. Se è già correttamente posizionato, si deve controllare che l'oggetto non si sia mosso tra gli scatti o che non sia affetto 
dall'errore di parallasse. Se così fosse, cancellare il punto; in caso contrario cercare un'altra spiegazione: i parametri dell'obiettivo potrebbero essere inesatti oppure
potrebbero essere stati esclusi dall'ottimizzazione quando invece avrebbero dovuto. I <a href="Lens_correction_model.html#Lens_or_image_shift_d_.26_e_parameters" 
title="Lens correction model">parametri di spostamento d ed e</a> dovrebbero essere ottimizzati nel caso di obiettivi fisheye, ma occorre essere attenti ai valori strani
che si potrebbero ottenere. In questi frangenti l'esperienza la fa da padrona. È comunque possibile azzerare in ogni momenti i parametri dell'obiettivo e riprovare
l'ottimizzazione.
</p><p>Nella migliore delle ipotesi si sarà in grado di ottenere un'ottimizzazione in cui le distanze dei punti di controllo sono molto basse (meno di 2 per esempio)
con dei punti di controllo ben disposti, nel qual caso il risultato dell'assemblatura sarà molto buono. I disallineamenti causati da errore di parallasse e oggetti in 
movimento potranno essere corretti in post processing; anche Smartblend può essere utile nel distinguere questi errori, posizionando le cuciture intorno agli oggetti
durante la fusione.
</p><p>L'ottimizzatore non cambierà mai la posizione dei punti nelle immagini. Questi dovrebbero essere assegnati a elementi corrispondenti, ma l'ottimizzatore non
accede alle immagini e quindi non ha modo di sapere se questi sono assegnati correttamente o no.
</p><p>L'ottimizzatore dispone le immagini in modo da rendere minima la separazione tra i <a href="Control_points.html" title="Control points">punti di controllo</a>, 
riducendola idealmente a 0 quando tutti i punti sono perfettamente allineati (se questo è possibile). Se sono presenti molti punti posizionati in modo sbagliato
e si corregge la posizione di uno solo di essi, l'ottimizzatore varierà la posizione delle immagine per tenerne conto. Nel farlo, alcuni punti potrebbero avvicinarsi mentre
altri allontanarsi, ma comunque la distanza media dovrebbe ridursi. Elevate distanze tra i punti di controllo sono causate dal posizionamento errato dei punti di controllo
ma possono anche derivare da altre cause quali degli errati parametri dell'obiettivo, l'errore di parallasse e gli oggetti in movimento come è stato spiegato in precedenza.
</p>
<a name="External_links"></a><h2> <span class="mw-headline"> Collegamenti esterni </span></h2>
<ul><li> Guida all'ottimizzazione: http://www.johnhpanos.com/optitute.htm
</li></ul>


<div class="printfooter">
Tratto e tradotto da "<a href="Optimization.html">http://wiki.panotools.org/Optimization</a>"</div>
			</div></div></div></div></body></html>